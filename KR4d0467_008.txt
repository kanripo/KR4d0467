# -*- mode: mandoku-view; -*-
#+TITLE: 曹文貞公詩集
#+DATE: 2015-08-25 00:10:49.472142
#+PROPERTY: ID KR4d0467
#+PROPERTY: BASEEDITION WYG    
#+PROPERTY: JUAN 卷八
<pb:KR4d0467_WYG_008-1a>¶
欽定四庫全書¶
　曺文貞公詩集卷八¶
　　　　　　　　　　　　元　曺伯啓　撰¶
　七言絶句¶
　　題白御史畫馬卷¶
玉面騏驎金絡頭虎文龍翼氣横秋乗時欲騁追風足¶
制在奚官不自由¶
　　題雙驥並櫪圖¶
<pb:KR4d0467_WYG_008-1b>¶
龍種權竒勻骨肉筒耳鈴眸籋雲足爲君一飽死邉庭¶
不作駑駘空廏粟¶
　　過白溝河¶
久聽人間說白溝兩朝曽此界中州而今六合無闗禁¶
依舊潺湲碧水流¶
　　九日省舅氏郭西獨行因書所見十首¶
田家桑梓碧幢幢過客鞭聲引吠尨終嵗耕耘竟何有¶
桑樞茅屋短蓬窓¶
<pb:KR4d0467_WYG_008-2a>¶
霏微林霧慘秋容撩亂山禽起晚舂營馬欲來粮已盡¶
二三癃老訴年㓙¶
翁媪携持陌上哀問之行答涕沾懐次男戰死涪州界¶
欲問迴軍贖燼骸¶
五霸兵争総禍機三王仁治但垂衣老農不解興亡事¶
唯說今年豆角稀¶
浩浩陰風釀宿霾道邉佛刹記曽來蕎花不識秋光老¶
猶向桑隂宻處開¶
<pb:KR4d0467_WYG_008-2b>¶
遥空無礙日凄凄過雨平田尚有泥極目㫁鴻明滅處¶
淡烟衰草一時低¶
松杉秋到影逾濃棃杜霜前葉半紅荒逕忽迷㝷不得¶
罄躬還問牧牛童¶
豪家此日醉金樽驢背愁詩睡正昬野雉一聲驚夢散¶
蒼烟起處是前村¶
十年辛苦益清貧自嘆儒冠果誤身盡說世間騏驥少¶
年來誰是九方歅¶
<pb:KR4d0467_WYG_008-3a>¶
闒茸營營禄有餘孔方羞澁只閒居小胥揮叱鄉人恐¶
慚愧芸窓苦讀書¶
　　題市橋逰樂圖二首¶
小橋流水湛清波無限逰人載酒過恠得年來粮餉少¶
田夫不及一分多¶
暖烟輕染柳條新和氣氤氲簇畫輪衮衮春風逰冶客¶
豈知脚底有飢人¶
　　元夕㑹飲命教堂各賦一絶時招討張公在座¶
<pb:KR4d0467_WYG_008-3b>¶
煌煌燈火萬家新和氣薰涵太古春有酒不妨連夜飲¶
金吾同是座中賔¶
　　夜宿清河¶
雲屋人家星散居郭西烟火夜停車平生習氣今猶在¶
拄杖敲門看讀書¶
　　保定¶
鬱鬱孤城百雉高當年粉堞盡蓬蒿清波忽見行人影¶
慙愧紅塵染鬢毛¶
<pb:KR4d0467_WYG_008-4a>¶
　　涿州觀寺¶
佛刹新脩古道傍揷天金碧晃朝陽人來爲問靈光殿¶
霖雨今年草更長¶
　　贈畫師佟明之¶
易寫無鹽陋子都難形小白下夷吾英雄事業傳千古¶
不假丹青作畫圖¶
　　題何舜卿魚水清白圖¶
橋梓相傳清白在君臣魚水千年㑹誰知一握小横披¶
<pb:KR4d0467_WYG_008-4b>¶
開國承家理無外¶
　　寄劉彦卿同舎二首¶
濟濟聲華乆見稱青雲豪氣小陳登東州邂逅人非舊¶
始信千年谷變陵¶
君立呉蒙伯仲間我慙失學佀君難何時握手文山去¶
得使兒曺刮目看¶
　　題葉賔月圖二首¶
廣文胸次瑩無塵明月知音自主賔更約飛亷作三益¶
<pb:KR4d0467_WYG_008-5a>¶
秖防雲物忌情親¶
當歌對酒永相依妙契靈光燭萬微多少長安名利眼¶
只知三五看揚輝¶
　　題竹枝畫眉圖¶
飄飄獨占碧琅玕湛湛秋波月一彎酷愛清聲能洗耳¶
恍然羸馬度春山¶
　　過滹沱河¶
當年天意欲興劉倐忽冰凝水不流此日王郎如觧事¶
<pb:KR4d0467_WYG_008-5b>¶
鞬櫜弓矢便宜休¶
　　蠡州蟾河¶
一溪流水碧溶溶聞說蟾蜍在此中我亦去爲攀桂客¶
相逢多在廣寒宫¶
　　用溪陂塘松庵壁間韻¶
松庵寂寂老僧閒萬壑千岩指顧間笑殺孔門憂世客¶
西風塵土變朱顔¶
　　次范葯房韻題姜仲澤巖隐二首¶
<pb:KR4d0467_WYG_008-6a>¶
紛紛塵土化朱顔有客知幾去不還大隐何妨在城市¶
小樓終日對雲鬟¶
夷夏同聲詠息肩車書萬里舊山川承明臺閣諸賢在¶
甘分林丘養暮年¶
　　定興喜見太行山¶
小年聞說此山名夢裏西逰隐見形今日得觀真面目¶
却教低首愧山靈¶
　　澷興¶
<pb:KR4d0467_WYG_008-6b>¶
聖道如天不可升文章徒寫衆人情窮年矻矻今遅暮¶
兩字虚中學未成¶
　　謝朱鶴臯招飲四首¶
過雨桃花墜晚紅及時庭草翠翻風倚窓細究天人理¶
六籍元無一字空¶
東皇無意染青紅長飬猶資五日風収拾英華入新句¶
祥雲藹藹媚春空¶
石火能留幾許紅人生南北馬牛風春光倒指無多日¶
<pb:KR4d0467_WYG_008-7a>¶
相遇休辭酒盞空¶
六年奔走汗顔紅此日行吟兩袖風俗慮湔磨有詩册¶
浄看明月照長空¶
　　對雪寄范平甫二首¶
拂曙隂風舞六花满城和氣醉流霞臘前已見三登瑞¶
宿麥連雲有幾家¶
梅邉讀易看飛花時復拈杯臉暈霞一枕江南春夢破¶
兩椽茅屋是吾家¶
<pb:KR4d0467_WYG_008-7b>¶
　　海外貢花驢過¶
當年老鶴快乗軒猶遜花驢食萬錢昨夜燈前成獨笑¶
癡兒方誦旅獒篇¶
航海梯山事可疑眼前今日看瑰竒布韋且莫懐孤憤¶
秋菊春蘭自一時¶
天地精英及海隅獸毛文彩號花驢同來使者如烏鬼¶
還責中原禮法踈¶
行臺飛檄敬來王多少飢膏委路傍忽見狂人鞭老驥¶
<pb:KR4d0467_WYG_008-8a>¶
眼眵成滴背成瘡¶
　　次朱路教¶
十年萍梗走京塵慙負萱堂鶴髪親重讀新詩見真趣¶
西風黄葉更愁人¶
　　盧溝橋¶
輿馬連年東復西巨鼇雙脇夹青猊荷旃食肉無非命¶
顦顇相如不敢題¶
　　安平客舎¶
<pb:KR4d0467_WYG_008-8b>¶
荒城四面盡陂陀人傍西山語漸訛一夜飯牛棚下宿¶
愁聞閭里笑聲多¶
　　過先主廟¶
孫郎虎踞大江東曺氏威踰漢室雄後主不才諸葛死¶
三年章武命何窮¶
　　索李副使畫梅¶
酷愛孤根暖獨回呉縑光拭向誰開小詩欲寄司花手¶
昨夜清香入夢來¶
<pb:KR4d0467_WYG_008-9a>¶
　　和曺彦禮書懐六首¶
温風習習蕩層隂送别江城恨不禁此去知君有新渥¶
故人多在玉堂深¶
水邉城郭易爲陰離恨覊愁兩不禁更入漕渠隨畚鍤¶
浃旬無暇接清音¶
流水高山待賞音人生騰踏豈無心他時先歩巖廊上¶
莫遣門庭海様深¶
江千嵗晚苦多陰抱膝真成梁父吟此日餞行無别物¶
<pb:KR4d0467_WYG_008-9b>¶
賡歌聊識故人心¶
燄燄陽剛破宿陰八荒民物動懽心得時行道男兒事¶
巖谷幽居不要深¶
有客由來濟水陰凝寒駐馬亂山深新詩㸃檢人間事¶
寫出千秋萬古心¶
　　謝曺斯立送菊就索公醖¶
庭前黄菊蔚成藂政要花邉酒頬紅九日故人來送菊¶
菊花重疊酒樽空¶
<pb:KR4d0467_WYG_008-10a>¶
　　九日贈史同知二首¶
三年客裏過重陽底事怱怱馬足忙不是不歸歸未得¶
故園松菊正荒涼¶
野花芬馥去年同和氣氤氲想像中何事此廻重九節¶
解鞍牧馬故城東¶
　　冠州道中¶
田園歴歴盡耕桑車轂輷輷驛道長自笑此身無定在¶
逢人猶問趙侯莊¶
<pb:KR4d0467_WYG_008-10b>¶
　　梁門詠古¶
清風千古杞梁妻三尺荒墳古道西亞聖一言真迹在¶
芳名宜與北山齊¶
　　喜至大都¶
土銼荒烟二十秋眼明今日見皇州輕裘肥馬休相笑¶
本自無心秉燭逰¶
　　送張潤夫之遼陽簿尉三首¶
勉齋門左盡英竒又見髯張謝白衣華表東隅千古道¶
<pb:KR4d0467_WYG_008-11a>¶
江山良是昔人非¶
理窟詞鋒総上逰焉容碌碌便歸休一官蹔慰平生志¶
不負長安二載留¶
客途相顧足情歡幾度青燈語夜闌明日遽成離别去¶
因風母吝報平安¶
　　題朱孝子卷後二首¶
白刄戕軀起病親黄童操志出天真古今臣子雖同節¶
若箇臨危肯致身¶
<pb:KR4d0467_WYG_008-11b>¶
人品元來本不殊良心一失蔓難圖好將孝子朱郎事¶
提耳諄諄誨八區¶
　　賀朱鶴臯除江陰教三首¶
寂寞韋編伴采芹鳯銜新渥下楓宸門將此意推同列¶
江北江南有幾人¶
清朝賢網自恢恢喜見覃恩到草萊世俗功名何足數¶
卿家詩禮是梯媒¶
天上黄麻姓字香九原松檟亦生光㤗山北斗還公論¶
<pb:KR4d0467_WYG_008-12a>¶
笑殺人間馬足忙¶
　　示二舍弟仲吉四首¶
聖賢雖逺有遺書人品髙卑本一初世事悠悠天不管¶
此生勲業欲何如¶
偃蹇長松數畝隂初應出土細如簪人生各有凌雲操¶
唯藉詩書盡此心¶
昔年南北事戈矛巨室芸編豈易求何幸詩書今满案¶
忍看秋草勢同休¶
<pb:KR4d0467_WYG_008-12b>¶
迺兄辛苦博㣲官家道凌遲去住難堂上二親俱白髪¶
望誰撐拄報平安¶
　　乙酉館中二首¶
束帶連朝見督郵簿書行役又經秋緬思彭澤歸來客¶
何事無人管去留¶
或有處閒言寂寞冗官往往厭紛如誰能遂我還鄉意¶
便把㣲官乞與渠¶
　　觀蘭亭箕山王俣書扁二首¶
<pb:KR4d0467_WYG_008-13a>¶
大族髙名百世同天憐佳話契元功山禽喚醒三生夢¶
人在循環曲水中¶
當年脩禊適春殘此日興庠屬嵗闌邂逅聞孫成故事¶
至元應作永和看¶
　　題鸛銜珠報恩圖¶
推恩及物本無私報徳遺珎似有知蕞爾羽蟲成故事¶
世間誰憶翳桑時¶
　　挽浙東李兩山宣慰四首¶
<pb:KR4d0467_WYG_008-13b>¶
四年薄宦淛江東一柱中流識鉅公不附權門曽速謗¶
孳孳扶植賴初終¶
契闊清芬二載强夢中顔采自難忘石城南下班荆日¶
巵酒臨風感興長¶
戀闕丹心老益堅短蓬長路嵗寒天誰知造物無情甚¶
華屋丘山在眼前¶
闌干獨倚悼斯文詩藁重看苦憶君拭淚悠然追往昔¶
天南漠漠障愁雲¶
<pb:KR4d0467_WYG_008-14a>¶
　　心月相者重㑹維揚¶
識君黄鶴磯邊路心地髙閒月影孤騎鶴樓前重㑹面¶
清談還喜指迷途¶
　　和何御史登蔣山二首¶
亭亭孤塔聳青霄常與雲林伴閴寥欲謝微官居勝境¶
恐因涼徳負清朝¶
千章夏木宜傾盖一脉寒泉可棄瓢眼底塵縁猶未斷¶
仙凡咫尺路迢遥¶
<pb:KR4d0467_WYG_008-14b>¶
　　戲贈張仲豪經歴轉索東陽酒¶
吳㑹年來酒價髙此生無計樂陶陶麯車誤認明公馬¶
歸路流涎濕緼袍¶
　¶
　¶
　¶
　¶
　曺文貞公詩集卷八¶
