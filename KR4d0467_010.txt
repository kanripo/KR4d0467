# -*- mode: mandoku-view; -*-
#+TITLE: 曹文貞公詩集
#+DATE: 2015-08-25 00:10:49.514188
#+PROPERTY: ID KR4d0467
#+PROPERTY: BASEEDITION WYG    
#+PROPERTY: JUAN 卷十
<pb:KR4d0467_WYG_010-1a>¶
欽定四庫全書¶
　曺文貞公詩集卷十¶
　　　　　　　　　　　　元　曺伯啓　撰¶
　樂府¶
　　满江紅次元復初韻¶
四十年間問何似古人方畧時自笑致身無䇿療貧無¶
藥世事從來如意少宦情已比當年薄更不須勲業鏡¶
中看今非昨　眠矮榻登高閣携短杖&KR0445;長杓放屈伸¶
<pb:KR4d0467_WYG_010-1b>¶
由己碧空盤鶚較短量長無定論抗塵走俗非真樂筭¶
從前有鐡鑄難成求人錯¶
　　水龍吟用楊脩甫學士登岳陽樓韻¶
岳陽西望荆州倚樓曽爲思劉表國亡家破當時豪俊¶
魚沉鴈𣺌王霸紛更乾坤摇蕩廢興難曉記觀山縱酒¶
巡簷索句宿官舫蓬窓小　不畏黒風白浪伴一㸃殘¶
燈斜照棹歌眀發天光無際得舒晴眺萬里馳驅千年¶
陳跡數聲悲嘯試閒中想像興來陶寫付時人笑¶
<pb:KR4d0467_WYG_010-2a>¶
　　如夢令贈道夫二首¶
學有探竒索妙命有人憎鬼笑難與老天争寂寞漢&KR0092;¶
周廟權要權要林樾有人清嘯¶
榮悴本來何處看取岸花汀樹醉眼眩青紅欲問真源¶
無路歸去歸去風外數聲齊女¶
　　酹江月次王君陽李敏之過龍門韻¶
洪崖中斷似蜃樓幻出層簷疊脊欲問真源淩絶頂安¶
得乗風羽翮勢利相忘驅馳不憚面背皆京國源泉混¶
<pb:KR4d0467_WYG_010-2b>¶
混怳如夾右碣石　遥想巢父襟懐東溟烟霧裏片帆¶
如席逸氣峥嶸今老矣惆悵劔門千尺細草平沙弊裘¶
羸馬長路無人識家山回首不應猶作行客¶
　　酹江月用子周僉司詠雪韻¶
六花淩亂筭神工不用并州刀剪乍宻還踈斜復整眼¶
底萬更千變宿麥連雲遺蝗入地四海愁顔展呼童洗¶
酌更宜簾幙高捲　還念去嵗無聊來秋有望仰戴天¶
行健江上漁人應笑我世路縈廻如篆何日言歸此心¶
<pb:KR4d0467_WYG_010-3a>¶
無競茅屋臨清淺满懐春意坐令寒谷生暖¶
　　满江紅次白君舉州倅所寄韻君舉三十年前友¶
　　屢示佳製讀之令人起敬比以簿書倥偬不遑酬¶
　　答聞改除天台恐因得簪盍於恵泉之側用以叙¶
　　懐¶
壯嵗分携凝望眼畧無虚日嗟我軰江南江北爲誰形¶
役自愧&KR0262;材非管鮑遥憐老友真元白况文章之外有¶
良能安民䇿　談笑興浮雲隔離别恨流年逼試賡歌¶
<pb:KR4d0467_WYG_010-3b>¶
雅韻不論呼吸百粤溪山應好在半生萍梗無終畢流¶
行坎止任天公吾難必¶
　　水調歌頭次復初韻¶
山林隐君子無意事王侯天戈一日南指多少賈胡留¶
不效熊舒龜息却羡蠅頭蝸角我亦滯南州十載厭奔¶
走贏得雪飛頭　苦思歸歸未得恨悠悠悠悠身世何¶
物野渡一横舟用舎随時無定得失於人有命誰解曲¶
如鉤兀坐閱今昔風露一天秋¶
<pb:KR4d0467_WYG_010-4a>¶
　　水調歌頭和盧仲敬太守¶
嘗為武林客歡洽快平生誰知分袂江滸西往復東行¶
今日簿書旁午明日山川迢逓愁恨幾時清迴首舊遊¶
地天逺暮雲平　鬢雙皤膓百結意何成多應故山猿¶
鶴笑我尚争名儘自轟轟烈烈到底休休莫莫何處覓¶
卿卿夢寐想歸路濡筆寫心聲¶
　　南鄉子二闋四川道中作¶
蜀道古來難數日驅馳興已闌石棧天梯三百尺危欄¶
<pb:KR4d0467_WYG_010-4b>¶
應被傍人畫裏看　兩握不曽乾俯瞰飛流過石灘到¶
晚纔知身是我平安孤館青燈夜更寒¶
十月出秦關竟日悠悠杳靄間直到蠶魚開國地躋攀¶
行盡千山復萬山　歸轡動歡顔江路梅花笑往還稚¶
子候門何日到(一作應/有語)癡頑好把虚名付等閒¶
　舟行辰沅江中小詞數闋呈建中御史¶
　　鵲橋仙¶
杜鵑聲訴鷓鴣聲助催上黔陽歸路輕舟短棹泛滄浪¶
<pb:KR4d0467_WYG_010-5a>¶
霑兩袖夜郎烟霧　雲山如暮灘流如怒石齒嶃然無¶
數天涯愁緒不堪論這光景能消幾度¶
　　臨江仙¶
水出五溪成一𣲖滔滔日夜東流倦乗鞍馬却乗舟向¶
來危處怯此去險中愁　咿軋數聲離岸櫓異鄉身世¶
悠悠蹔教杯酒放眉頭癡兒官事了聊作子長遊¶
　　同前¶
夾櫓聲喧鵞鸛中流石散牛羊岸邊茅屋半戎羌淡烟¶
<pb:KR4d0467_WYG_010-5b>¶
籠寂寞微雨助凄凉　畛麥縁山糝緑巖花落水流香¶
離騷記誦不成章殷勤蘭與芷千古為誰芳¶
　　浣溪沙¶
世態紛紛幾變更天南地北只虚名一簪華髪可憐生¶
　旅食驚心三月到浪花吹面一舟輕中宵屈指計歸¶
程¶
　　同前¶
解纜西南杳靄間萬重烟水間雲山櫓聲摇蕩五溪蠻¶
<pb:KR4d0467_WYG_010-6a>¶
　世路看來行欲遍頭顱到此合知還從今猶得十年¶
閒¶
　　木蘭花慢壽郝仲明(益都/人)¶
論寰中英氣人盡説古青州看東拆滄溟西瞻泰岳南¶
控營丘千古能稱管晏道而今人物更風流磊落曝書¶
公子從前從事公侯　勲名初不願依劉耿耿運良籌¶
聽萬里揄揚一門冠盖三世箕裘屈指𤓰期已近願平¶
生相遇盡卿儔好記夀觴先舉蓴鱸江上新秋¶
<pb:KR4d0467_WYG_010-6b>¶
　　沁園春和復初省郎韻紀仲春陪諸名公遊西山¶
　　(同行都省掾元明善復初行省掾/尉遲亨亨甫福建同提舉毛吉甫)¶
山色湖光宜雨宜晴春來惱人笑勞生强半登臨有興¶
身司筦庫所向無親馬服車轅鷹罹絛鏃也筭人間一¶
度春渾無賴怕岸花汀草彈指成塵　朋簪樂我天君¶
更不管長鬚喜與嗔任把酒論文且行且止幕天席地¶
誰主誰賔敬徳猖狂舂陵笑傲延夀丹青畫不真歸鞍¶
好向梅山東下數㸃行雲¶
<pb:KR4d0467_WYG_010-7a>¶
　　八聲甘州和鄭澤民¶
筭人生南北何如彷彿過青春似斷蓬飛絮平生懐抱¶
何處通津懽逢故山好友終日藉陶薰芥蒂浄如此咸¶
與惟新　男子十年勲業謾無成一事負却晨昏便功¶
名都了轉首是非塵又滯此蠅營狗苟料山英也笑趂¶
虚人誰相約重㝷故步輕理遺文¶
　　水龍吟再和脩甫學士¶
髙樓壯觀東南逈然㧞出千林表月簷明爛風櫺蕭爽¶
<pb:KR4d0467_WYG_010-7b>¶
烟波浩渺菊逕新秋栁谿薄暮桃源清曉慨登臨感慨¶
悠然引興銀盤内青螺小　自念當時行役顧菱花不¶
堪頻照江山如故中原在眼幾番危眺浩浩洪流茫茫¶
塵世儘堪吟嘯但優游老景浮湛里閈任邦人笑¶
　　木蘭花慢和史顯甫左丞韻畧顧平日所長兼道¶
　　比年區區之懐老疾互攻苦無佳思祈相望一笑¶
羡紫芝眉宇正臺閣濟時人况公是公非知常知變樂¶
道安貧案前簿書旁午抱丹誠一㸃伴青春偶遇科條¶
<pb:KR4d0467_WYG_010-8a>¶
隠密不辭辨雪殷勤　徳星今日是鄉隣癃老阻蹄輪¶
喜陸地神仙山中宰相詞語清新河濵預沽佳釀待幽¶
花相對樂情真幸有清風皓月何須翠袖紅巾¶
　¶
　¶
　¶
　¶
　¶
<pb:KR4d0467_WYG_010-8b>¶
　¶
　¶
　¶
　¶
　¶
　¶
　¶
　曺文貞公詩集卷十¶
