# -*- mode: mandoku-view; -*-
#+TITLE: 曹文貞公詩集
#+DATE: 2015-08-25 00:10:49.435199
#+PROPERTY: ID KR4d0467
#+PROPERTY: BASEEDITION WYG    
#+PROPERTY: JUAN 卷六
<pb:KR4d0467_WYG_006-1a>¶
欽定四庫全書¶
　曺文貞公詩集卷六¶
　　　　　　　　　　　　元　曺伯啓　撰¶
　七言律詩¶
　　中丞敬公九日登真州南城以詩見示愛其閒逸¶
　　邁徃之氣惜不得侍行遂想像和呈二首¶
年華逝水故相臨節序循環豈易禁蘆葉汀洲遷客夢¶
菊花籬落故園心長笻曳曳風生袖破帽翩翩雪滿簮¶
<pb:KR4d0467_WYG_006-1b>¶
惆悵昔人行樂地劇談豪飲莫沉吟¶
四事難并舉世聞登高今喜夾河濵美哉陶令杯中物¶
老矣長安陌上人江限華夷晴浩𣺌山磨今古暮嶙峋¶
醉歸應被兒童笑猶有黄花在角巾¶
　　清明雨中登樓南望寄鑾江諸英俊¶
衮衮年華去住難悠悠今古獨憑欄江山慣識市朝變¶
桃李那禁風雨寒旅食又驚三月到閒情聊喜一家安¶
衰顔何物酬佳節頻倒清尊强自寛¶
<pb:KR4d0467_WYG_006-2a>¶
　　次黎景高僉事韻¶
黄鶴磯頭記徃來好懐當此爲誰開滔滔嵗月情無奈¶
望望金蘭首重回欲傍東山耕别墅爲憐西日下荒臺¶
何時再到經行地同醉江湖蘸甲杯¶
　　題拱北樓¶
相君素有平南䇿呉㑹新成拱北樓鼓角壯懐藩鎮肅¶
軒窓豁眼海天秋嵗時玉帛修臣節政事金湯寫帝憂¶
民物熈熈無異議戎葵傾日水東流¶
<pb:KR4d0467_WYG_006-2b>¶
　　和敬齋盧公仲通王宰新秋詠懐¶
殘編寂寞對韓檠四十年間一夢驚蒼狗白雲觀世態¶
碧梧金井聽商聲淵明未遂還鄉計工部空懐戀闕情¶
稚子不知時序改晚庭争賀嫩涼生¶
　　張文在府教以詩示舉人因倚韻述懐¶
涵空白露嫩涼天角藝公堂結慶縁楚土産材供晉用¶
南方載籍勝西偏辭家已號青霄客釋褐纔爲陸地仙¶
座主無私眼如月寧教得失動諸賢¶
<pb:KR4d0467_WYG_006-3a>¶
　　春晴承參政賈公招飲府治北亭¶
天涯景物亦暄妍縱目危亭意豁然花卉臨風香不斷¶
溪山過雨翠相連杯行醁醑愁何在兵弄潢池事可憐¶
只恐歸期春欲暮夜郎西畔聽啼鵑¶
　　和孟子周僉司除夜見示¶
綵衣曽喜竹爐邉回首光陰閱逝川百慮無堪空白髪¶
　一燈相續只青氊老將佳節爲常事人把閒官比舊年¶
想見來春風景好奴星又繫送窮船¶
<pb:KR4d0467_WYG_006-3b>¶
　　欲理歸舟而未能兒軰嗷嗷作詩慰諭¶
鄉隣笑我賈胡留頻著書來説首丘縱有薄田堪養拙¶
還無小苑可消憂因循度日那知晚次第看花直到秋¶
坎止流行難固必家人休賦大刀頭¶
　　題伏波將軍廟(辰州/)¶
佐漢功臣矍鑠翁擇君不受子陽封椒房偶累雲臺像¶
薏苡還傷銅柱功幸自生前識朱勃不妨牀下拜梁松¶
五溪未服星先隕文叔端難比沛公¶
<pb:KR4d0467_WYG_006-4a>¶
　　呉飬浩求題文希伯竹坡詩卷¶
南州佳士樂中和手種篔簹緑滿坡老葉篩金風不止¶
新梢滴露夜如何渭川但說生涯好晉室偏招隐逸多¶
更約松梅作三益嵗寒光景共婆娑¶
　　孟光夀日¶
七十神輿合蹔停歸來高枕夢初醒人情似减當時暖¶
山色還添近日青詩禮有功湔後慮兒孫無恙賴先靈¶
　一尊對酌春將暮松竹當窓月在庭¶
<pb:KR4d0467_WYG_006-4b>¶
　　次梁參政寄韓參議韻¶
金閨寂寂換柴闗汴水悠悠去不還遷客蹔來真傳舎¶
微官聊喜近家山心除感慨成三樂事不﨑嶇得半閒¶
仰藉大賢調燮手挽回清譽到人間¶
　　冬至日白霫道中偶成録寄朱叔茂郎中叚惟德¶
　　魯子翬二都司仍希於張白高參議郭幹卿治書¶
　　與兩司幕長及按敦郎中邢孟直諸公處以區區¶
　　薄况逹之¶
<pb:KR4d0467_WYG_006-5a>¶
槲葉蕭蕭朔吹寒山行病瘦怯衣單馳驅一帯灤江險¶
彷彿重經蜀道難旅邸僦床雖自愧繡衣持斧要同看¶
窮途恰值書雲節秫酒糠燈語夜䦨¶
　　壽馬右丞¶
妙齡文采動朝端晚節襟期海宇寛西蜀東呉新雨露¶
柏臺蘭省舊衣冠名隨曙色千門肅辭播春風八座歡¶
行挈生民躋壽域洛陽重作畫圖看¶
　　古任臨流亭宴集寄謝座主冀需軒中丞兼簡張¶
<pb:KR4d0467_WYG_006-5b>¶
　　克齋司農曺子貞郎中及席間諸友¶
兩脚黄塵閱幾州危亭俄喜見臨流収功宰相能青眼¶
伺命郎官正黒頭半醉聽歌評亥豕諸任憐客鬭觥籌¶
片㠶急送三千里雲錦翻風想舊逰¶
　　次大同房夀卿教授與路幕賔董德基河東憲幕¶
　　富子翬等酬和詩韻¶
朝閱周襄暮宋襄悠悠王伯費論量浮生俛仰成千古¶
世路東西又十霜目擊素絲翻色相心隨紅腐勸脾囊¶
<pb:KR4d0467_WYG_006-6a>¶
塞雲不隔征鴻路情緒無端繞故鄉¶
　　僦舎儀真詠懐寄郡賢四清先生子素彦英諸君¶
宦逰南北等飄蓬又作江城踏雪鴻淮濟片㠶鄉國近¶
明良千載地天通願歸畎畆延殘嵗閒閱羲娥轉太空¶
賴有儒官兼武弁時時相過一尊同¶
　　河徙封丘北㝷故道所過廬里蕩然無遺壯木連¶
　　抱披蔽中流者强半泰定乙丑秋予自開封歸碭¶
　　山買舟神馬渡載書倒前領石而東湍瀑衝激神¶
<pb:KR4d0467_WYG_006-6b>¶
　　魄駭動有不可形于言者因念年老親違歴此艱¶
　　險幸出坦途思警諸子遂述所懐寄衆友¶
桑顛榆蹶大河傾舟過陶波浪始平蓬影學遮冠盖道¶
櫓聲如斥子孫名塞鴻已厭趨南北沙鳥誰知樂性情¶
想像故園松菊在爲誰漂泊尚勞生¶
　　威卿中丞溽暑中遣送秋露芳尊侑以佳篇感愧¶
　　之餘用韻以謝¶
盍簮江滸話襟期平日紛傳始見知奕世清門膺重望¶
<pb:KR4d0467_WYG_006-7a>¶
十年黄閣佐明時休官未遜陶元亮戀闕猶思杜拾遺¶
野老盡消煩惱障對花斟酒細哦詩¶
　　敬公詩附於此¶
　陰雨連朝未可期病夫重膇每先知殘萹斷簡成癡¶
　計叨用非材愧昔時學道安心元有法息黥補劓果¶
　無遺山缾走送清秋露可笑猖狂學詠詩¶
　　中丞公疊示佳章恬愉佚老情見乎辭如六日取¶
　　蟾七年求艾之句至切至當聊述鄙悰發旅中一¶
<pb:KR4d0467_WYG_006-7b>¶
　　粲¶
俗士馳驅挽不廻高人嘉遯湛靈臺身違巨浸千㝷浪¶
心屬殘燈一寸灰里巷幸容陪杖屨朋儔何用話梯媒¶
清時㑹構凌雲厦留取公輸簡衆材¶
　　想像中丞公棄官高蹈之初心難進易退之素志¶
　　復用前韻¶
知幾當日掛冠廻長别薇垣與柏臺疢疾在躬雖作楚¶
權謀轉首又成灰鶴将野性難求友蘭抱天馨不藉媒¶
<pb:KR4d0467_WYG_006-8a>¶
人品百年無定論急流勇退是英材¶
　　久雨不出呈中丞¶
一雨霖霪近浃旬鸎花局促未成春乾坤沴氣陰推物¶
江海風威冷襲人老境倉皇思故國長途沮洳怯洪津¶
我躬不閱憂閭左盡刮飢膏買濕薪¶
　　老夫廹於簡書束裝就道值層氷積雪阻舟淮甸¶
　　進止俱難乃荷昌齡士安同志垂訪徒歩泥塗三¶
　　十餘里曽不爲勞令人感激不已别後聊寫薄况¶
<pb:KR4d0467_WYG_006-8b>¶
　　寄二英彦希同德川宗姪洎知已者倚和見示以¶
　　慰寸懐¶
碌碌東淮已倦逰中臺飛檄又岐周曽聞雪擁藍闗馬¶
今見氷凝邵伯舟自笑此身雖矍鑠却思何處不淹留¶
蓬窓欲養澄清志鵠面纍纍不斷頭¶
　　賀完顔仲逺承㫖復領尚醫¶
弱冠從逰魯泮宫餘生都在别離中羨君日日清光近¶
愧我年年逆旅同壽國一如卿相職砭愚重立聖賢功¶
<pb:KR4d0467_WYG_006-9a>¶
它時里社雞豚約齒德推先有鉅公¶
　　江隂詠懐¶
三年萍跡客神京一拜萱堂又此行山色欲㝠知雨信¶
岸㾗齊剥記潮生鄉書不到膓堪斷海冦初聞夢亦驚¶
試上北城閒注目長江東去闊無聲¶
　　李御史王主簿迭相倡和用韻觧嘲¶
騎鯨飛舄兩詩仙簮盍東呉豈偶然天畔雲龍誰可比¶
舟中李郭世争憐泰山丘垤忘髙庳騕褭駑駘儘後先¶
<pb:KR4d0467_WYG_006-9b>¶
　一着輸君歸計早畏途何似日高眠¶
　　士貞教授弟寄詩句新意雅但不知鐵君故事云¶
　　何用韻述懐以答來意¶
自從萍梗任東西幾處飛鴻踏雪泥三復無違人易老¶
獨施有政物難齊圖形麟閣身何濟想像莵裘首謾低¶
早晚世縁都浄盡至人相約話招提¶
　　白霫述懐寄都下諸友¶
暮景相㝷百不堪鏡中衰髪雪盈簮空囊盻盻月初五¶
<pb:KR4d0467_WYG_006-10a>¶
孤枕摇摇更第三無術致身栖塞外有時隨夢到江南¶
斐章聊寄金蘭友唯恐咨嗟阻笑談¶
　　壽蘇顯卿郎中母夫人¶
世間七袠衒康寧天爲封君錫九齡綵服榮兼朝士服¶
郎星光近老人星母儀婦道追班史玉樹芝蘭奕謝庭¶
太華西瞻永無恙更期相對百年青¶
　　道過東昌申仲禮僉司暨狀元呼都克岱爾諸父台¶
　　輔賢昆仲厚意相邀别後以詩寄謝¶
<pb:KR4d0467_WYG_006-10b>¶
十載重逄骨鯁臣生涯能斥向來貧一時輟棹舒情曲¶
三接乗驂到水濵烏府前循儀範古鴻臚首唱姓名新¶
清門幸喜陪清讌世路悠悠懶問津¶
　　西京趙良臣都事四十年之舊以詩見贈走筆述¶
　　和勉其歸家養疾不聽逮月餘遂卒官所¶
歸雲冉冉送年華鶴髪蕭蕭不到家已向九天霑雨露¶
好於平地樂烟霞緬思𤣥豹栖寒霧應笑黄蜂趂晚衙¶
畢竟世縁何日了林泉留客有茶𤓰¶
<pb:KR4d0467_WYG_006-11a>¶
　　次富子翬經歴見寄韻¶
識破人間義利闗迷途不逺便知還蹔籌憲幕有餘裕¶
常對聖門無靦顔一自真才歸草澤幾回幽夢度雲山¶
堂堂事業薫涵久文法支流指顧間(來詩有政在癡迷/簿頋間之句故云)¶
　　挽劉損齋提舉¶
天都曽挹藻芹香世故催人各異方頻托神游㝷故友¶
遽爲鬼録熱中膓衣冠屈指成蕭索書疏論心付𣺌茫¶
遐想九原無悔吝傳家今有紫薇郎¶
<pb:KR4d0467_WYG_006-11b>¶
　　中丞公示詩隐然有確乎不拔之氣諷詠之餘再¶
　　賡高韻略攄愚&KR0454;但求免以衰暮賦歸後時爲耻¶
　　爾¶
茫茫宦轍苦縈廻流憩南州月滿臺世味已辭刀上蜜¶
人情潛傚管中灰洗杯細酌誰賔主得句長吟耻衒媒¶
食禄平生歸較晚鵷行回顧愧庸材¶
　¶
　曺文貞公詩集卷六¶
