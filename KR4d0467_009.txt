# -*- mode: mandoku-view; -*-
#+TITLE: 曹文貞公詩集
#+DATE: 2015-08-25 00:10:49.493041
#+PROPERTY: ID KR4d0467
#+PROPERTY: BASEEDITION WYG    
#+PROPERTY: JUAN 卷九
<pb:KR4d0467_WYG_009-1a>¶
欽定四庫全書¶
　曺文貞公詩集卷九¶
　　　　　　　　　　　　元　曺伯啓　撰¶
　七言絶句¶
　　題㢘文正公畫像¶
正學孤高踐履淳虞廷元凱漢星辰咸陽事業荆南傳¶
百世中朝有重臣¶
　　題通通平章畫梅卷¶
<pb:KR4d0467_WYG_009-1b>¶
畫出孤山清絶景誰其作者四王孫何當更假和羮手¶
添就西南月一痕¶
　　餞高顯卿參政辭職北歸二首¶
邑宰無心見督郵千年猶得號前脩相君能識歸來趣¶
占却中原第一流¶
江左繁華宰輔班星槎無恙便知還幾多傀儡棚中客¶
想像高標亦汗顔¶
　　重九寄史中丞¶
<pb:KR4d0467_WYG_009-2a>¶
陋室維摩病繞身詩書堆案樂清貧世間誰佀盤溝老¶
報國歸來復報親¶
　　過桃川宫二首¶
山中花木四時春造物深藏太古醇若使漁郎知去路¶
再容多少避秦人¶
莫道神仙事渺茫髙人曽見海生桑無因駐馬㝷清景¶
極目西南世路長¶
　　良月既望憶仲通宰公兼寄君平察推¶
<pb:KR4d0467_WYG_009-2b>¶
閒登黄鶴舊磯頭萬頃烟波起暮愁想像故人心似我¶
漢陽門外望南樓¶
　　觀稼¶
瘦笻髙隴看西成風偃黄雲四望平不賴天公憐赤子¶
官逋私債幾時清¶
　　郭西獨行¶
落魄綈袍一蹇驢當年阮籍哭窮途㝠搜盡日無佳句¶
時復憑髙望八區¶
<pb:KR4d0467_WYG_009-3a>¶
　　九日月下小酌詠懐四首¶
娟娟霜月淨樓臺能照人生醉幾迴桂子新香薦新酒¶
菊花留待後時開¶
賔鴈來時燕又東三年薄宦竟何功晴窻偶讀登樓賦¶
昨夜山家入夢中¶
官况凄其懶問津秋光過却愈思親浮雲蒼狗悲游子¶
白酒黄雞愧野人¶
花满東籬月满樓一尊清興濫風流歸來不及陶元亮¶
<pb:KR4d0467_WYG_009-3b>¶
俗事紛紛欲破頭¶
　　題御史阿勒黙斯松壑卷¶
雲壑蒼髯作真止嵗寒潛徳如君子不願青黄為棟梁¶
長風逓入行人耳¶
　　題任士安葬親詩卷¶
卜宅山原奕世安于湖借潤散清瀾古今報本無多子¶
破塚纍纍草棘寒¶
　　題黎景髙僉事重修郎官湖太白祠卷後¶
<pb:KR4d0467_WYG_009-4a>¶
兩朝文彩動朝端别國相逢得盡歡欲效當時謀一醉¶
形容不似古郎官¶
　　郭文美由西臺御史遷中臺以母夫人在堂不待¶
　　傳車預歸覲省忠孝備見三絶發據鞍盧胡一笑¶
粲粲牙緋陕右來俄觀衣紫赴中臺不辭迂路三千里¶
要博慈顔一笑開¶
筮仕先能禀至公簿書堆案愈從容靈禽已報還鄉信¶
一㸃飛雲遶岱宗¶
<pb:KR4d0467_WYG_009-4b>¶
賜環消息日邊來共賀清朝得俊才昨晚一天時雨霽¶
太微光彩射三台¶
　　題梁國英牧牛圖¶
買得春風黑牡丹東臯常伴水雲閒披圖便覺歸耕好¶
不履危機是此關¶
　　題宋成之畫馬卷¶
奚官珎重玉花&KR1301;縱意清漣碧草中幸際四庭烽火静¶
不須騰踏待秋風¶
<pb:KR4d0467_WYG_009-5a>¶
　　與孫大方真人對酌木香棚下¶
每懐仙境到無縁緑暗紅稀又一年棚上雪香棚下客¶
蹔時分得橘中天¶
　　蘇昌齡時光山水小景圖二首¶
林壑微風草木香紅塵回首路茫茫多情一片東山月¶
纔到滄洲駐景長¶
余生夢寐在林泉老眼披圖意豁然可笑勞神不知止¶
咸陽何啻路三千(時拜西臺/中丞未赴)¶
<pb:KR4d0467_WYG_009-5b>¶
　　題蘇昌齡溪山讀書圖¶
一區精舎水雲間萬里春融百慮閒海内蒼生渇霖雨¶
不應堅坐對柴闗¶
　　題王君實孝行卷二首¶
薄遊王粲不遺親地迥天高只此身慘淡經營供子職¶
四方觀感豈無人¶
報本丹誠誓不渝毎逄歡樂變憂虞㑹須遂却中年願¶
孝子忠臣不二途¶
<pb:KR4d0467_WYG_009-6a>¶
　　庚戌立夏秋聲真人階前木香盛開劉叔敬提舉¶
　　共賞有詩别後想像二絶呈木香主人¶
咫尺仙凡列二途至人懐抱只清虚一尊共適悠然趣¶
鯤化鵬摶不羨渠¶
風雨瀟瀟春事休年光衮衮雪盈頭榮枯莫說槐根夢¶
身世相看總置郵¶
　　衆御史議行酬答之禮宴集公堂僕預賓主無絶¶
　　長補短之藝慮養小失大之譏口號録呈正臣諸¶
<pb:KR4d0467_WYG_009-6b>¶
　　公¶
傷㢘傷惠兩皆難成始成終耐嵗寒有往有來方是禮¶
非賔非主意何安¶
　　江東陳伯宣置莊名忠養盖取事親爲大之義覧¶
　　卷悵然¶
忠養名莊奉二親澹翁題扁重千鈞江寧陌上人應道¶
王塚丁祠德有隣(莊近王祥/塚丁蘭祠)¶
　　次鄭參政韻¶
<pb:KR4d0467_WYG_009-7a>¶
白霫人人倦一來輪摧馬仆懼罹災知幾不似衡陽鴈¶
纔到春深便北廻¶
　　題魏立之所藏榮啓期三樂圖¶
閱破浮生九十年從來三樂得天全情知不是塵中客¶
兀坐横琴答聖賢¶
　　題黄秋江釣月圖二首(其人善/星學)¶
𣺌𣺌秋江浸月宫扁舟來徃一絲風錦鱗釣得渾閒事¶
萬象包羅指顧中¶
<pb:KR4d0467_WYG_009-7b>¶
桂影扶踈漾碧流高人歸隐坐垂鈎乾坤空廓心無際¶
雨笠烟蓑老即休¶
　　慧山泉二首¶
南越甌閩北拒燕醯鷄來徃甕中天年來巳報霜飛鬢¶
纔識人間第二泉¶
生平所嗜玩清泉照見塵容返自憐陌上行人汗如雨¶
雲林深處重留連¶
　　歎宜興無鍚飢民二首(時官為設糜/僧閑不假鑊)¶
<pb:KR4d0467_WYG_009-8a>¶
緇衣終日誦慈悲螻蟻傷生亦皺眉一鑊高懸萬人命¶
貪嗔當畏老天知¶
沴氣無情苦降灾飢民徃徃背如鮐微軀不惜填溝壑¶
還我生前布施來¶
　　醉中感懐¶
世間鄉族最爲親强半逡巡是古人縱使江南官况好¶
也應回首一傷神¶
　　題焦潤之覺齋卷後¶
<pb:KR4d0467_WYG_009-8b>¶
人心天理本昭昭利欲無端日夜銷説向迷途渾不省¶
世間鵬鷃各逍遥¶
　　和劉平叔見寄二首¶
量若洪波重若山紫薇花下願君還誰知金榖塵埃底¶
猶自哦詩敢破慳¶
杭睦相望水隔山劉郎詩債未能還耐官到底無清濁¶
造物從來有䞉慳¶
　　中元日雨不出悼所喪馬呈憲府諸公三首¶
<pb:KR4d0467_WYG_009-9a>¶
踏破寰中萬里塵争知駿骨委咸秦飛騰不是書生分¶
東望家山一慘神¶
酷烈薰心不可醫終朝起伏向人嘶方瞳失却來時路¶
草满秋原水拍隄¶
墮甑皆言莫繫懐行人不見邑人災忽聞隣叟悲還笑¶
秖爲狸奴去復來¶
　　題奉元韓氏所藏藍闗風雪圖孀親賜絹并先隴¶
　　畫圖三詩卷三首¶
<pb:KR4d0467_WYG_009-9b>¶
秦闗風雪路﨑嶇人道回天計亦迂一自謫遷爲口實¶
後來尤弊蔓難圖¶
天上霜縑寵渥光階前蘭玉姓名香長安潤屋知無數¶
一笑輸君戲綵堂¶
手植松楸慰九泉慶門能識性中天悠悠南北雲萍客¶
愧讀春風錫類篇¶
　　奉贈施水菴僧¶
萬疊雲山遶梵宫黒衣三五坐談空適來車馬迎門處¶
<pb:KR4d0467_WYG_009-10a>¶
一念應歸有相中¶
　碭山諸友㑹詩邑泮作絶句紀預詩盟之意¶
　　秋望¶
凝望秋原景不窮凄凄風色去年同菊黄楓赤渾閒事¶
　一片西成在眼中¶
　　愛菊¶
人間衮衮惜花王得佀東籬興味長擷秀餐英期晚節¶
相看日日是重陽¶
<pb:KR4d0467_WYG_009-10b>¶
　諸生酬唱以九日言懐西郊晚望爲二題因念春三¶
　秋九乃南北士民行樂之時重陽廹近河决虞城鄉¶
　邑三面皆被其害别墅數間亦在洪浸吾今而後知¶
　樂人之樂者憂在其中矣㝠㝠造物豈易量哉二絶¶
　發諸君一粲¶
　　九日言懐¶
黄流衝决沒平原孤負秋英泛濁醪想像生靈半昏墊¶
急營棚棧哭登高¶
<pb:KR4d0467_WYG_009-11a>¶
　　西郊晚望¶
歩屧郊坰樂未央金天忽變水雲鄉行吟䇿杖乗高壟¶
猶剰蕎花撲鼻香¶
　題許宜之三詩卷¶
　　樂善樓¶
心君樂善故名樓占却人間第一籌視履考祥端可必¶
郎星烱烱照吾州¶
　　文㑹堂¶
<pb:KR4d0467_WYG_009-11b>¶
講明聖學逺方來仁宅居安義路開多少紅塵名利窟¶
嵗時相遇只銜杯¶
　　壽許公¶
八袠因循又七年松姿鶴骨只依然傍人錯儗真君後¶
自是安陽陸地仙¶
　　賞中秋月用碭山諸生分韻¶
平分秋氣散晴空坐待銀盤上海東美酒清歌誠外物¶
满懐佳致與人同¶
<pb:KR4d0467_WYG_009-12a>¶
　　送婁行所覲省廬陵二首¶
東淮逰覧復江西多少風光入品題不信窮通有成筭¶
世間鳬鶴幾時齊¶
歸心黯黯楚山蒼離恨悠悠江水長功利儻來將底用¶
願君常葺讀書堂¶
　　寄題劉氏義學¶
人間樂事育英材天下高風義學開崇化勵賢需茂舉¶
使華先指鄧林來¶
<pb:KR4d0467_WYG_009-12b>¶
　　送呉飬浩貢士歸省¶
㝠鴻小却蹔西歸莫恨功名與願違材大古來難適用¶
終期綵服換朱衣¶
　　仁宗皇帝在藩邸趙人劉士中登塔採鴿供尚膳¶
　　墮地幾死圖像求詩因書二絶于後¶
薦羞捫鴿冒層烟黙識神龍巳在淵誰料半途成廢墮¶
不教隨侍九重天¶
丹誠一㸃誓忘生不爲當時識姓名福善禍淫天道逺¶
<pb:KR4d0467_WYG_009-13a>¶
满擔詩卷若爲情¶
　　題史縂管隨車雨詩卷¶
乾坤漠漠困黄埃陌上傳呼太守來甘㴻應時醒萬物¶
歡聲何啻發春雷¶
　　送冦致中歸永城¶
諸生誘掖漸還淳世事闗心忽問津此别不須増感慨¶
大河南北即鄉隣¶
　　題東丹王乳駒圖¶
<pb:KR4d0467_WYG_009-13b>¶
目眵神慘骨凌兢藴抱終天母子情惻隐更思推此道¶
含靈孤苦可憐生¶
　　常光明瘉李彦政既盲之目因綴一絶於中丞趙¶
　　公序末¶
何處浮雲翳太清飛㢘驅逐便開明常君佀是廻天手¶
好藉餘光老魏京¶
　　題建康路教湯碧山金陵十詠卷後¶
清詞十闋弔興亡華屋丘山夢幾塲一片東南佳麗地¶
<pb:KR4d0467_WYG_009-14a>¶
老懐吟詠轉凄凉¶
　五言絶句¶
　　見山亭(義興/賑濟)¶
暮宿見山亭翛然心境清飢民不忍聽那更候蟲聲¶
　¶
　¶
　¶
　¶
<pb:KR4d0467_WYG_009-14b>¶
　¶
　¶
　¶
　¶
　¶
　¶
　¶
　曺文貞公詩集卷九¶
